
		<!doctype html>
		<html lang=pl>
		<head>
			<meta charset=utf-8>
		<title>Bezpośrednio - mieszkanie 69 m2, ciche i spokojne</title>
		</head>
		<body>
			<a href="https://www.otodom.pl/pl/oferta/bezposrednio-mieszkanie-69-m2-ciche-i-spokojne-ID4ra3i"><h1>Bezpośrednio - mieszkanie 69 m2, ciche i spokojne</h1></a>
			<h2>, Warszawa Elsnerów</h2>
			<h3>1 080 000 PLN</h3>
			<h3>69 m<sup>2</sup></h3>
			<h3>3 pokoje</h3>
			<h3>2 piętro</h3>
			<p style="white-space: preserve-breaks;"><p>Agencjom nieruchomości dziękujemy - proszę nie dzwonić.</p>
<p></p>
<p>Bezpośrednio: trzypokojowe mieszkanie w bloku z 2019 roku na cichym i spokojnym osiedlu Wilno, na warszawskim Zaciszu. Idealne dla rodziny, miejsce do pracy bądź pod inwestycję, z uwagi na idealne połączenia komunikacyjne z centrum Warszawy (20 min. do Centrum komunikacją miejską, 15 min. samochodem).</p>
<p></p>
<p><strong><u>O OSIEDLU: </u></strong>Osiedle podzielone na niezależne etapy, bardzo ciche, zadbane (mnóstwo wypielęgnowanej zieleni), etapy zamknięte, monitorowane z ochroną 24/7. Plac zabaw na terenie zamkniętym. W pobliżu (800m) 2 duże place zabaw z siłownią plenerową. Wózkownie, stojaki na rowery. Etap posiada zamknięty podziemny parking wewnętrzny. Na terenie osiedla wybudowana przez dewelopera stacja kolejowa - 4 min. pociągiem do Dworca Wileńskiego oraz metra. Wysoki standard wykończenia - całe osiedle wybudowane przez Dom Development. Potocznie jest nazywane „małym Wilanowem”, bo jego rozkład jest spójny i bardzo przemyślany. Zdecydowanie to miejsce dla osób, które cenią ciszę, zieleń, ale też dobre połączenia komunikacyjne z Centrum.</p>
<p></p>
<p><strong><u>O MIESZKANIU: </u></strong>69 m2, II piętro, dwa oddzielne pokoje + salon z kuchnią i wyjście na balkon / loggia. Mieszkanie bardzo dobrze izolowane, wewnętrzne  (niskie koszty ogrzewania), przestronne i jasne, oddalone od ulicy. Mimo bliskości podmiejskiej linii kolejowej, ruch pociągów jest praktycznie niesłyszalny i nie wpływa na komfort mieszkania (pociągi nie jeżdżą w porze nocnej, w weekendy co 30 min., w ciągu dnia co 20 min., bo to kolej dojazdowa).Do mieszkania przynależą 2 miejsca postojowe w hali garażowej podziemnej, położone obok siebie, blisko wejścia do klatki schodowej. Miejsca dodatkowo płatne - 35.000zł każde. </p>
<p></p>
<p><strong>STAN PRAWNY: odrębna własność z księgą wieczystą - bez obciążeń. Możliwość kredytowania, jak i elastycznej spłaty.</strong></p>
<p><strong> </strong></p>
<p><strong></strong><strong>DOSTĘPNOŚĆ: od 1 lipca 2024</strong></p>
<p></p>
<p><strong>ZALETY:</strong></p>
<ul>
<li>idealna wystawa - zapewniająca poranne światło w części dziennej i wieczorne - w części sypialnej,</li>
<li>w pokojach na podłodze deska wielowarstwowa dębowa zakupiona w Parkiet Studio- drzwi wewnętrzne Lagrus - satynowe wykończenie, jakość premium,</li>
<li>na wszystkich oknach w pokojach zamontowane szyte na wymiar rolety rzymskie, z podszewką zatrzymującą promienie słoneczne, gwarantującą zaciemnienie oraz wychłodzenie mieszkania w słoneczne dni; w kuchni - rolety drewniane,</li>
<li>każde okno wyposażone w moskitierę, na drzwiach balkonowych zainstalowana moskitiera drzwiowa,</li>
<li>w łazience, przedpokoju i kuchni wysokiej jakości gres,</li>
<li>mieszkanie bardzo ciche - w pokojach od strony północnej zamontowane okna trójszybowe,</li>
<li>sprzęty AGD energooszczędne,</li>
<li>w kuchni - zamontowany system 6-stopniowy filtr odwróconej osmozy z wkładem liniowym węglowym i mineralizatorem wody, zapewniający filtrowaną oraz mineralizowaną wodę,</li>
</ul>
<p><strong>SALON Z KUCHNIĄ - 27,0 M2 (wystawa południowo-wschodnia): </strong>Kuchnia przestronna, jasna, zaprojektowana przez projektanta i zrobiona na wymiar z wysokiej jakości materiałów, zapewniająca bardzo dużo miejsca do przechowywania. W szafkach użyto system Blum, blat drewnopodobny produkcji włoskiej. Sprzęty AGD energooszczędne: lodówka, płyta indukcyjna, piekarnik, zmywarka w idealnym stanie (producent Amica, LG). Zlewozmywak firmy Schock, z baterią z ruchomą głowicą firmy Franke. Salon ustawny, zapewniający przestrzeń jadalną i wypoczynkową, z wyjściem na przestronny balkon typu loggia.</p>
<p></p>
<p><strong>POKÓJ DZIECIĘCY / BIURO - 10,5</strong><strong> m2: (wystawa północno-zachodnia): </strong>Pokój bardzo ustawny, w kształcie kwadratu. Szafa zaprojektowana i wykonana na wymiar z szufladami, z wysokiej jakości płyty. Pokój mocno doświetlony z uwagi na duże okna - idealny do pracy i zabawy w ciągu dnia.</p>
<p></p>
<p><strong>SYPIALNIA - 10,9 m2: (wystawa północno-zachodnia): </strong>Sypialnia bardzo ustawna, bez problemu mieści łóżko 160 x 200, z zapewnionym dostępem z obu stron. Podwójna szafa zaprojektowana i wykonana na wymiar, z wysokiej jakości materiałów, wyposażona w szuflady.</p>
<p></p>
<p><strong>ŁAZIENKA - 5,2 M2:</strong> Wyposażona w wannę z parawanem firmy  Radaway  (z powłoką zabezpieczającą przed kamieniem). Armatura firmy Grohe.</p>
<p></p>
<p><strong>PRALNIA - 2,5 M2: </strong>Pomieszczenie pełniące funkcję pralni oraz spiżarni. Wyposażone w pralkę i suszarkę firmy SAMSUNG oraz zamknięty pawlacz do przechowywania pościeli. Dodatkowo zaprojektowane i wykonane na wymiar półki o różnej wysokości i układzie, zapewniające możliwość przechowywania zarówno ubrań, butów, środków czystości czy dokumentów. Pomieszczenie pierwotnie miało pełnić funkcję WC z prysznicem, więc jest wyposażone w niezbędne przyłącza. Zatem możliwe jest jego szybkie przerobienie na dodatkową łazienkę.</p>
<p></p>
<p><strong>HOL - 10,0 M2:</strong> W kształcie litery L, zapewniający podział mieszkania na część dzienną, ogólnodostępną i część wypoczynkową, z dala od drzwi wejściowych. W przedpokoju zaprojektowana i wykonana na wymiar szafa z szufladami, a także wieszak i półka IKEA na obuwie. Lustro.</p>
<p></p>
<p><strong>LOGGIA - 7,0 M2: </strong>Dostępna z wejścia z salonu, w kształcie prostokąta na całej długości salonu. Ustawna (np. mieści system NÄMMARÖ z Ikea). Rano idealnie doświetlona na poranną kawę czy śniadanie, popołudniu osłonięta od upałów. Bardzo cicha, od wnętrza osiedla, z dala od placu zabaw.<br/><br/><strong>NA TERENIE OSIEDLA W PROMIENIU 300M:</strong></p>
<p><strong><u></u></strong><strong>Infrastruktura</strong>: 2 paczkomaty, przystanki autobusowe, stacja Warszawa Wilno-Zacisze,</p>
<p><strong>Lokale usługowe</strong>: 4 salony kosmetyczne, 2 zakłady fryzjerskie, barber, przychodnia NFZ i prywatna (punkt pobrań), 2 kliniki stomatologiczne, klinika weterynaryjna, placówka pocztowa, 2 apteki, cukiernie, lodziarnie, kwiaciarnia,</p>
<p><strong>Nauka:</strong> szkoła języka angielskiego, szkoła języka hiszpańskiego, przedszkole publiczne i prywatne, żłobek,</p>
<p><strong>Sklepy:</strong> Rossmann, Pepco, Gilda, Delikatesy, 2 warzywniaki, 2 Żabki, Duży Ben, piekarnia rzemieślnicza PAJDA, Galeria Wypieków, Putka,</p>
<p><strong>Restauracje</strong>: 2 sushi bary, 2 pizzerie, hamburgerownia, chińczyk,</p>
<p><strong><br/></strong><u><strong>W ZASIĘGU SPACERU:</strong> </u>Biedronka, klub sportowo-tenisowy Kangur, zalew Bardowskiego,</p>
<p><strong><br/></strong><strong><u>KILKA MINUT DOJAZDU: </u></strong>Obi, Lidl, Kaufland, Biedronka, Makro, Ikea (M1)Bardzo szybki dojazd do trasy S8 - wylot na Białystok</p>
<p><strong><u><br/></u></strong><strong><u>Przystanki autobusowe: </u></strong>156, 356, 170, 262 (połączenie z metrem Trocka, Dworcem Wschodnim i Dworcem Wileńskim)</p>
<p><br/>Zapraszamy do oglądania!</p></p>
			<img src="../../images/65578844_1.webp"><img src="../../images/65578844_2.webp"><img src="../../images/65578844_3.webp"><img src="../../images/65578844_4.webp"><img src="../../images/65578844_5.webp"><img src="../../images/65578844_6.webp"><img src="../../images/65578844_7.webp"><img src="../../images/65578844_8.webp"><img src="../../images/65578844_9.webp"><img src="../../images/65578844_10.webp"><img src="../../images/65578844_11.webp"><img src="../../images/65578844_12.webp"><img src="../../images/65578844_13.webp"><img src="../../images/65578844_14.webp"><img src="../../images/65578844_15.webp"><img src="../../images/65578844_16.webp"><img src="../../images/65578844_17.webp"><img src="../../images/65578844_18.webp"><img src="../../images/65578844_19.webp"><img src="../../images/65578844_20.webp">
		</body>
		</html>
	